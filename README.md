
## Proiectul a fost realizat de Petrica Gheorghe-Vladimir si Stan Razvan de la 323CA

## Tema PCL4_HARD

Se cere proiectarea printr-o diagramă cu stări și implementarea în VHDL a unui automat pentru băuturi răcoritoare și produse alimentare. Se consideră că se poate elibera un singur produs o dată și se vor lua în considerare 2 produse care costă un număr întreg de lei. Automatul acceptă bancnote de 1, 5, respectiv 10 lei și eliberează rest doar în bancnote de 1 leu și 5 lei. Automatul nu acceptă o sumă inițială mai mare de 15 lei și trebuie să contorizeze mereu ce rest poate să dea astfel încât, dacă cineva introduce o sumă și cere un produs, să îi ia banii doar dacă are rest să îi dea la suma introdusă altfel să îi refuze suma introdusă anunțând acest lucru printr-un semnal. De asemenea, clienții pot cere oricând restul după ce au cerut și primit un produs sau pot cere încă un produs sau pot să mai completeze suma în limita sumei maxime de 15 lei pentru a mai cere produse. Dacă se răzgândesc după ce automatul le-a încasat banii și cer restul fără să fi cerut vreun produs, vor primi banii înapoi mai puțin suma de 1 leu comision la peste 10 lei introduși, dacă au luat un produs nu mai sunt comisionați. Automatul poate da un singur tip de rest pe perioada ceas începând cu restul cel mai mare și numai când se cere restul și acceptă doar un tip de bani pe perioada de ceas. De asemenea, automatul poate doar acumula bani pe o perioadă de ceas, poate doar elibera un produs sau doar rest pe o perioadă de ceas sau câte sunt necesare.
